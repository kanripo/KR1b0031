# -*- mode: mandoku-view; -*-
#+TITLE: 書蔡氏傳旁通
#+DATE: 2015-08-24 22:02:48.243241
#+PROPERTY: ID KR1b0031
#+PROPERTY: BASEEDITION WYG    
#+PROPERTY: JUAN 提要
<pb:KR1b0031_WYG_000-1a>¶
欽定四庫全書　　　　　經部二¶
　書蔡傳旁通　　　　　　書𩔖¶
　　提要¶
　　　　(臣/)等謹案書蔡傳旁通六卷元陳師凱撰師¶
　　　　凱家彭蠡故自題曰東滙澤其始末則不可¶
　　　　得詳此書成於至治辛酉以鄱陽董鼎尚書¶
　　　　輯錄纂注本以羽翼蔡傳然多採先儒問答¶
　　　　斷以已意大抵辨論義理而於天文地理律¶
<pb:KR1b0031_WYG_000-1b>¶
　　　　歴禮樂兵刑龜䇿河圖洛書道徳性命官職¶
　　　　封建之屬皆在所畧遇傳文片言之賾隻字¶
　　　　之隐讀者不免囁嚅齟齬因作是編於名物¶
　　　　度數蔡傳所稱引而未詳者一一博引繁稱¶
　　　　析其端委其蔡傳歧誤之處則不復糾正蓋¶
　　　　如孔穎達諸經正義主於𤼵揮註文不主於¶
　　　　攻駁註文也然不能以回䕶註文之故廢孔¶
　　　　氏之疏則亦不能以回䕶蔡傳之故廢師凱¶
<pb:KR1b0031_WYG_000-2a>¶
　　　　之書矣知其有所遷就而節取所長可也乾¶
　　　　隆三十九年九月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR1b0031_WYG_000-3a>¶
欽定四庫全書¶
　書蔡傳旁通序¶
天道無心而成化聖人有心而無為夫惟其有心也故¶
無為而無不為惟其無為而無不為故動而世為天下¶
道行而世為天下法言而世為天下則此二帝三王之¶
所以不能不有書也書既有矣凡一動一行一言雖千¶
萬世而一日矣然書出於千萬世之前而書讀於千萬¶
世之後則其一動一行一言又烏得而備知之此朱蔡¶
<pb:KR1b0031_WYG_000-3b>¶
師弟子之所以不能不有傳也傳既成矣後之讀者將¶
不能究朱子之所傳不能領蔡氏之所受又不能如其¶
行輩之所講明則雖有傳猶未能備知也此鄱陽董氏¶
之所以有輯録纂註也然其輯録特荅問之多端纂註¶
又專門之獨見初學於此茍本傳尚未曉析而乃游目¶
廣覽則茫無畔岸吾誰適從是董氏所纂乃通本傳以¶
後之事殆未可由此以通本傳也此旁通之所以贅出¶
也嗟夫書之有傳如堂之階如室之户未有不由此而¶
<pb:KR1b0031_WYG_000-4a>¶
可以造其地也然傳文之中片言之嘖隻字之隱呻其¶
佔畢之際囁嚅而齟齬者不為無矣況有所謂天文地¶
理律歴禮樂兵刑龜策河圖洛書道徳性命官職封建¶
之屬未可以一言盡也是以旁通之筆不厭瑣碎專務¶
釋傳固不能效正義之具舉但值片言隻字之所當尋¶
繹所當考訓者必旁搜而備録之期至於通而後止俾¶
初學之士對本傳於前置旁通於側或有所未了者即¶
轉矚而取之左右庶㡬微疑易釋大義易暢乘迎刃之¶
<pb:KR1b0031_WYG_000-4b>¶
𫝑求指掌之歸吾見其有融㑹貫通之期無囁嚅齟齬¶
之患矣其言道徳性命之際文理已明者略為衍說或¶
於名物度數之末無乃太簡者則詳究所出以致弗明¶
弗措之意焉由是以了本傳次及輯録纂註則先入者¶
定而中不摇權度在我而外不惑近可以得諸儒之本¶
㫖逺可以㑹朱蔡之授受若夫二帝三王之所以為天¶
下道為天下法爲天下則者則又存乎其人而巳雖然¶
愚之所以云云而不避晉越者非敢為通人道也為初¶
<pb:KR1b0031_WYG_000-5a>¶
學小子費師說者設也以謏聞而陳之通人之前寧不¶
詒玉巵無當之誚乎姑藏之以俟知者時至治元年嵗¶
次辛酉四月六日後學東匯澤陳師凱序¶
#+PROPERTY: JUAN 引用書目
<pb:KR1b0031_WYG_000-6a>¶
　蔡傳旁通引用書目¶
　　　徐鉉校定說文　　　陸徳明經典釋文¶
　　　九經古註　　　　　九經註疏¶
　　　隷古尚書　　　　　春秋公羊傳¶
　　　春秋穀梁傳　　　　儀禮經傳通解¶
　　　楊信齋祭禮通解　　朱子書說¶
　　　朱子語𩔖　　　　　朱子大全集¶
　　　朱子四書　　　　　朱子周易本義¶
<pb:KR1b0031_WYG_000-6b>¶
　　　朱子易學啓蒙　　　朱子詩傳¶
　　　程子易傳　　　　　董氏書傳輯纂¶
　　　程氏禹貢圖　　　　長安禹迹圖¶
　　　石刻尚書圖　　　　陸淳春秋纂例¶
　　　啓蒙附録　　　　　王太古見易¶
　　　嚴氏詩緝　　　　　吕氏詩記¶
　　　俞氏周禮復古編　　史記¶
　　　前漢書　　　　　　後漢書¶
<pb:KR1b0031_WYG_000-7a>¶
　　　三國志　　　　　　晉書¶
　　　南史　　　　　　　北史¶
　　　隋書　　　　　　　舊唐書¶
　　　新唐書　　　　　　五代史¶
　　　宋紀事本末　　　　金志¶
　　　遼志　　　　　　　史記索隱¶
　　　史記正義　　　　　杜氏通典¶
　　　鄭夾漈通志略　　　國語韋氏解¶
<pb:KR1b0031_WYG_000-7b>¶
　　　國策鮑氏解　　　　稽古録¶
　　　蘇子古史　　　　　通鑑¶
　　　皇極經世書　　　　郭忠恕佩觿¶
　　　衞宏古文竒字序　　爾雅¶
　　　爾雅疏　　　　　　博雅¶
　　　楚辭註　　　　　　劉向說苑¶
　　　蔡氏律吕本原　　　蔡氏洪範内篇¶
　　　東坡地理指掌圖　　李善文選註¶
<pb:KR1b0031_WYG_000-8a>¶
　　　文苑英華　　　　　文鑑¶
　　　曽南豐文集　　　　衞宏漢官舊儀¶
　　　李&KR1033;續補漢官儀　　三輔黄圖¶
　　　周子易通　　　　　管子¶
　　　列子　　　　　　　莊子¶
　　　荀卿子　　　　　　楊子法言¶
　　　韻㑹　　　　　　　玉篇¶
　　　唐韻　　　　　　　樂史寰宇記¶
<pb:KR1b0031_WYG_000-8b>¶
　　　輿地志　　　　　　輿地要覽¶
　　　崔豹古今注　　　　程氏敘論¶
　　　薛氏古文　　　　　西山讀書記¶
　　　洪範五行傳　　　　周書王㑹篇¶
　　　諡法解　　　　　　本草¶
#+PROPERTY: JUAN 隱字審音
<pb:KR1b0031_WYG_000-9a>¶
　蔡傳旁通隱字審音¶
　堯典¶
　　　丌上(上居之切/)婞直(上胡冷切/)¶
　舜典¶
　　　周髀(下傍术切/)相近(一音攘祈/又音祖迎)幽宗(宗音禜/雩宗同)¶
　　　祝號(上之秀切/)空圍(上音孔/)　摶埴(上音圑/下音石)¶
　　　攦工(上力結切/)¶
　大禹謨¶
<pb:KR1b0031_WYG_000-9b>¶
　　　九韶(上音大/)　洚洞(上胡貢切/)¶
　益稷¶
　　　乘輴(下音春/)　乘樏(下力追切/)作橇(下音蕝/)¶
　　　作毳(下昌芮切/)作橋(下丘遥切/)作梮(下九玉切/)¶
　　　虎蜼(下音誄切/又以季)黹紩(上張里切/下音姪)鷩冕(上必列切/)¶
　　　籈櫟(上音真/)　頌鐘(上音容/)　箾韶(上音簫/)¶
　　　臝者(上力果切/)¶
　禹貢¶
<pb:KR1b0031_WYG_000-10a>¶
　　　沾縣(上丁念切/)赤緹(下音低/)　渇澤(上音竭/)¶
　　　滱水(上音彄/)　遼濡(下乃官切/)作泲(下子禮切/)¶
　　　滳河(上音商/)　汳水(上音汴/)　狙獾(下音歡/)¶
　　　濋水(上音楚/)　有漷(下苦郭切/)沂沭(下食聿切/)¶
　　　朐山(上音劬/)　埏埴(上始然切/)禫纎(上徒感切/)¶
　　　楩梓(上皮連切/)下雋(下字兖切/)波溠(下側駕切/)¶
　　　冤句(下音劬/)　湔氐(上子千切/)西徼(下吉弔切/)¶
　　　沫水(上音妹/又音末)　魚復(下音腹/)　佷山(上音衡/)¶
<pb:KR1b0031_WYG_000-10b>¶
　　　毳罽(下音計/)　斜川(上音邪/)　吐谷(下音欲/)¶
　　　馮翊(上音憑/)　休屠(下音除/)　燉煌(上徒門切/)¶
　　　&KR0500;澤(上鳥國切/)崈髙(上音崇/)　傅昜(上音敷/下音陽)¶
　　　犍為(上音乾/)　瀰渃(渃當作諾/讀如字)滇池(上音顚/)¶
　　　滇巂(下先蘂切/)砱礫(上音零/下音力)　&KR0412;水(上初化切/)¶
　　　趵突(上北角切/)蔡放(上素達切/)¶
　甘誓¶
　　　觀扈(上音館/)　姺邳(上西典切/)以菆(下音鄒/)¶
<pb:KR1b0031_WYG_000-11a>¶
　盤庚¶
　　　作甹(下音由/)¶
　說命¶
　　　諒闇(上音梁/下音菴)¶
　武成¶
　　　甲衅(下音釁/)¶
　旅獒¶
　　　躇階(上丑略切/)¶
<pb:KR1b0031_WYG_000-11b>¶
　梓材¶
　　　疻也(上諸氏切/)¶
　洛誥¶
　　　胞翟(上音庖/下音狄)¶
　無逸¶
　　　日昳(下徒結切/)¶
　多方¶
　　　讋服(上質涉切/)¶
<pb:KR1b0031_WYG_000-12a>¶
　君陳¶
　　　萎薾(下乃結切/)¶
　費誓¶
　　　紛繫(上扶云切/)¶
